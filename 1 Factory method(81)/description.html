<!DOCTYPE html>
<html lang="en">
	<head>
		<meta charset="UTF-8">
		<title>Document</title>
	</head>
	<body>
		<h2>Kiedy korzystać z Metody Fabrykującej</h2>
		<p>Wzorce projektowe częściowo wybiera się na podstawie zmian, jakie chcesz wprowadzać
			w przyszłości w programie. Tabela 3.1 z rozdziału 3. pokazuje, że ten wzorzec powinien być
			wykorzystywany, kiedy podklasa tworzonego obiektu może się zmieniać. W przykładach
			z tego rozdziału wszystkie podklasy interfejsu Project są zmienne — oznaczają różne kraje.
			Jak się przekonasz, projekty to obiekty składające się z tekstu (zapiski) lub grafiki (mapy).
			Na początku zakładamy, że programista nie wie, ile krajów może pojawić się w programie.
			Innymi słowy, liczba i typy obiektów są nieznane. Klasa nie może przewidzieć liczby obiektów,
			które będzie musiała stworzyć, a więc nie chcemy, aby była z tymi obiektami silnie związana.
			Jeżeli klasa ma skończoną i znaną liczbę obiektów, które muszą zostać utworzone, można
			napisać ją tak, aby obiekty były tworzone w przewidywalny sposób. Na przykład: jeżeli robisz
			aplikację mapy świata z odrębnymi obiektami dla każdego z siedmiu kontynentów, możesz
			być pewien, że ta liczba nie ulegnie zmianie. Z drugiej strony, jeżeli tworzysz stronę zawierającą
			różne gatunki insektów, możesz być pewien, że gatunki będą odkrywane, zmieniane,
			a część z nich wyginie w niedługich odstępach czasu. Produkt programistyczny, który poradzi
			sobie z taką zmiennością, musi być bardzo elastyczny. Właśnie w takim projekcie powinieneś
		rozważyć wykorzystanie wzorca projektowego Metoda Fabrykująca.</p>
	</body>
</html>